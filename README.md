# camicia

Gioco di carte. Numero di giocatori = 2. Numero di carte = 40 (includono 4 assi, 4 due, 4 tre). Il gioco inizia distribuendo 20 carte a ciascun giocatore; le carte rimangono coperte. A turno, ciascun giocatore scopre e mette sul tavolo la prima carta del proprio mazzo. Se questa è una carta qualsiasi, il gioco continua accumulando progressivamente le carte giocate sul tavolo. Se invece viene scoperta una carta "speciale", ovvero un asso, un due o un tre, l'altro giocatore deve giocare consecutivamente un numero di carte pari al valore della carta stessa (1, 2 o 3); se però una di queste carte è a sua volta una carta "speciale", i ruoli si invertono e tocca al primo giocatore fare la stessa cosa. Se il giocatore sottoposto all'obbligo, al termine della giocata, non ha scoperto nessuna carta "speciale", l'altro giocatore prende il mazzo accumulato sul tavolo fino a quel momento, e comincia il turno successivo. Un giocatore perde quando rimane senza carte in mano.
